<!DOCTYPE html>
<html lang="hu">
<head>
	<title>A gyűrű szövetsége</title>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="css/style2.css">
	<link rel="icon" type="image/jpg" href="images/sauronszeme.jpg">
</head>
<body>
	<h1><b>A Gyűrűk Ura: A Gyűrű Szövetsége</b></h1>
	<p>A Gyűrűk Ura: A Gyűrű Szövetsége (eredeti cím: The Lord of the Rings: The Fellowship of the Ring) 2001-ben bemutatott négyszeres Oscar-díjas új-zélandi–amerikai fantasyfilm Peter Jackson rendezésében. A film J. R. R. Tolkien azonos című epikus fantasy-regényén alapuló A Gyűrűk Ura-filmsorozat első darabja. A rajongók között a cím általános rövidítése az eredeti címből adódó „FotR”, mely magyarra átültetve: „GySz”.</p>
	<img src="images/szovetseg.jpg" alt="Szövetség" class="float-right">
	<p>Sauron, a Sötét Úr az Egy Gyűrűt kutatja, aminek segítségével meghódíthatja Középföldét. A Gyűrű útja a fiatal hobbithoz, Zsákos Frodóhoz vezetett, akinek el kell pusztítania a birtokába jutott apró tárgyat, hogy megállítsa Szauront és seregét. A Gyűrű Szövetségének megalakulásával Középfölde sorsa Frodón és nyolc útitársán áll: útjuk a Végzet Hegyéhez vezet, Mordor földjére, az egyetlen helyre, ahol a Gyűrűt meg lehet semmisíteni.</p>
	<p>A 2001. december 19-én bemutatott filmet kiemelkedően jól fogadták mind a kritikusok, mind a rajongók, különösen utóbbiak ítélték meg úgy, hogy kellő hűség mutatkozik meg az eredeti történethez viszonyítva. A mozipénztáraknál is sikert aratott a produkció, több mint 870 millió dollárt keresve világszerte, kicsivel lemaradva csupán az éves lista első helyéről, melyet a Harry Potter és a bölcsek köve szerzett meg. Világviszonylatban A Gyűrű Szövetsége minden idők 11. legsikeresebb filmjévé vált. A film bővített változatát tartalmazó DVD-kiadás 2002. november 12-én látott napvilágot.</p>
	<p>Alan Lee és John Howe voltak a filmtrilógia alapvető konceptuális tervezői, akik már rendelkeztek tapasztalattal, mint a könyv illusztrátorai. Howe alkotta meg például Zsáklak enteriőrjét, kibővítve korábbi, a Középfölde térképgyűjteményen végzett munkáját. Lee munkája Völgyzugoly, Mória és Lórien.</p>
	<p>A Gyűrűk Ura-filmek zenéjét Howard Shore komponálta. Két eredeti dal, köztük a végefőcím dala, a „May It Be”, Enya szerzeménye és előadása. Mindhárom rész filmezenalbumát a Warner Music Grouphoz tartozó Reprise Records adta ki.</p>
	<p>A moziváltozat sikerének köszönhetően megjelent a film bővített kiadása (208 perc), új vágással, további speciális effektusokkal és zenével. Ezen DVD-kiadvány megjelenésére 2002. november 12-én került sor, s tartalmaz négy audiokommentárt és többórányi további bónuszanyagot. A nagy sikernek hála a folytatások is megérték a hasonló megjelenést.</p>
	<p>Az Utolsó Szövetség és Szauron seregeinek ütközetéhez, amivel a film kezdődik, egy különálló CGI animációs rendszert fejlesztett ki Stephan Regelous, amit Massive-nak neveztek el, ezen program alkalmazásával lehetőség nyílik különálló „karakterek” ezreinek egymástól független animálására. Mindez elősegítette a csatajelenetek realizmusának illúzióját.</p>
	
	<footer>
		<div class="left">Copyrights</div>
		<div class="right">
			<a href="index.html">Főoldal</a>
			<a href="harmadik.html">Két torony</a>
			<a href="negyedik.html">A király visszatér</a>
		</div>
	</footer>
</body>
</html>