<!DOCTYPE html>
<html lang="hu">
<head>
	<title>Két torony</title>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="css/style3.css">
	<link rel="icon" type="image/jpg" href="images/sauronszeme.jpg">
</head>
<body>
	<h1><b>A Gyűrűk Ura: A két torony</b></h1>
	<p>A Gyűrűk Ura: A két torony (eredeti cím: The Lord of the Rings: The Two Towers) egy epikus új-zélandi–amerikai fantasyfilm Peter Jackson rendezésében, J. R. R. Tolkien A Gyűrűk Ura című regényének második kötete alapján. A film bemutatójára 2002. december 18-án került sor Észak-Amerikában, Új-Zélandon és a világ nagy részén, Magyarországra 2003. január 9-én érkezett.</p>
	<img src="images/kettorony.jpg" alt="A két torony" class="float-left" height="480" width="360">
	<p>A Gyűrűk Ura: A Gyűrű Szövetsége eseményeit követve, a film három szálon halad: Frodó és Samu folytatják küldetésüket Mordorba az Egy Gyűrű elpusztításához, ami során találkoznak Gollammal, a Gyűrű egykori birtoklójával; Aragorn, Legolas és Gimli a harcokban megfáradt Rohan földjére érkeznek, útjuk keresztezi a visszatért Gandalfét, majd együtt küzdenek a helm-szurdoki csatában; ezalatt Trufa és Pippin megszöknek fogságukból és belebotlanak Szilszakállba, az entbe.</p>
	<p>A filmet rendkívül jól fogadta a kritika, noha az adaptáció sokkalta nagyobb visszhangot váltott ki, mint elődje. A két torony frenetikus box office sikerré vált, világszerte több mint 900 millió dolláros bevételt hozott, megelőzve A Gyűrű Szövetségét, s jelenleg az ötödik minden idők legsikeresebb filmjeinek listáján (infláció figyelembevételével a tizenkettedik). A film bővített változata 2003. november 19-én jelent meg DVD-n, hazánkban november 25-én került a boltokba.</p>
	<p>A két torony kezdetben nem egy teljes filmként indult: ehelyett részei a Miramax által tervezett két film egyike, A Gyűrű Szövetsége konklúziójaként szolgáltak. Azonban mikor a New Line-hoz került és trilógia lett belőle, Jackson, Walsh és Boyens félredobták forgatókönyvüket. A két torony elkészítése bizonyult a legbonyolultabbnak a három filmből, mivel sem tiszta kezdet, sem látható vég nem állt rendelkezésre, amire a forgatókönyvet alapozhatták volna. Mindazonáltal egyértelmű döntés született, hogy a helm-szurdoki csata szolgál majd tetőpontként, s ezen elhatározás értelme kihatott az egész történet hangulatára és stílusára.</p>
	<p>A Helm-szurdokot a Dry Creek Quarrynél építették meg a kapuval, az átkelővel, egy levető részt tartalmazó fallal és egy toronnyal a második szinten. A legfontosabb az 1:4 arányú miniatűr volt, ami elérte az 50 láb szélességet. Ezt a különböző perspektivákkal operáló trükkfelvételekhez használták, illetve a legnagyobb robbantási jelenethez.</p>
	<p>A két torony felvételei együtt történtek A Gyűrű Szövetsége és A király visszatér felvételeivel 1999. október 11. és 2000. december 22. között. A rohani jeleneteket a kezdetekkor forgatták, s Viggo Mortensen, Orlando Bloom és John Rhys-Davies dublőrje is sérüléseket szenvedtek. Mortensen eltörte a lábujját, mikor belerúgott egy orksisakba az Uruk-haiok maradványainak átkutatásakor Pippin és Trufa után; ez a felvétel szerepel a kész filmben. Bloom leesett a lováról és egy bordáját törte, míg a dublőr Brett kificamította a térdét. Mindhárman két napon át fájlalták tagjaikat, mivel a sérülésekkel futottak a forgatáson.</p>
	<p>A két toronyhoz a Weta Digital megduplázta 260 fős csapatát. Összesen 73 percnyi digitális effektet alkottak meg 799 felvétellel. A filmben először néztek szembe egy csatajelenet megalkotásának kihívásával, illetve két digitális szereplő életre keltésével, akiknek valóban közre kellett működniük, nem csak a díszlet részeként szerepelni, ahogy azt az előző film barlangi trollja és Balrogja tette.</p>
	
	<footer>
		<div class="left">Copyrights</div>
		<div class="right">
			<a href="index.html">Főoldal</a>
			<a href="masodik.html">A gyűrű szövetsége</a>
			<a href="negyedik.html">A király visszatér</a>
		</div>
	</footer>
</body>
</html>