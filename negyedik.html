<!DOCTYPE html>
<html lang="hu">
<head>
	<title>A király visszatér</title>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="css/style4.css">
	<link rel="icon" type="image/jpg" href="images/sauronszeme.jpg">
</head>
<body>
	<h1><b>A Gyűrűk Ura: A király visszatér</b></h1>
	<img src="images/kiraly.jpg" alt="A király visszatér" class="float-left" height="480" width="360">
	<p>A Gyűrűk Ura: A király visszatér (The Lord of the Rings: The Return of the King) egy tizenegy Oscar-, négy Golden Globe-, négy BAFTA-díjat, valamint több mint 230 egyéb elismerést nyert új-zélandi–amerikai film, amely J. R. R. Tolkien azonos című epikus fantasy-regényén alapul, és a Gyűrűk Ura-filmsorozat harmadik, befejező része. Peter Jackson új-zélandi filmkészítő rendezte a New Line Cinema és a WingNut Films gyártásában, a forgatókönyvet Barrie M. Osborne, Peter Jackson, valamint Jackson felesége, Fran Walsh írták. Világpremierjére 2003. december 1-én került sor az új-zélandi Wellingtonban, mozis bemutatója 2003. december 17-én volt az Amerikai Egyesült Államokban és 2004. január 8-án Magyarországon.</p>
	<p>A Király visszatér számos rekordot döntött meg és tart a mai napig, köztük a legrangosabb filmes elismerés, az Oscar-díj történetében többet: az 1959-es Ben-Hur és az 1997-es Titanic után a harmadik film, amelynek 11 díjat ítélt oda a Filmművészeti és Filmtudományi Akadémia, emellett az első (és a 2017-es A víz érintése című film mellett máig az egyetlen) fantasyfilm, amely megkapta a legfontosabbnak tartott, a legjobb filmnek járó Oscart, emellett a második film volt a filmtörténetben, amely átlépte az egymilliárd dolláros bevételi küszöböt.</p>
	<p>A film nyitójelenetében évszázadokkal korábban járunk: nősziromföldei hobbitok, Szméagol és Déagol horgásznak. Déagol horgára egy nagy hal akad, ami lerántja őt a vízbe, ahol váratlanul megpillant egy gyűrűt. Felhozza a felszínre, ahol Szméagol is meglátja azt. Mivel ez nem más, mint az Egy Gyűrű, most, hogy felszínre került, megkezdi gonosz munkáját: Szméagol azt követeli Déagoltól, hogy adja neki, mert ma születésnapja van. Déagol et megtagadja, összeverekednek, majd Szméagol megfojtja őt a Gyűrűért. Szméagolt a gyilkosság miatt kitagadják és száműzik, akinek az életét természetellenes ideig meghosszabította a Gyűrű, és már mint Gollam, a Ködhegység mélyében verte fel tanyáját, távolt mindentől és mindenkitől.</p>
	<p>Gandalf (Ian McKellen) Pipinnel (Billy Boyd) Gondorba vágtat, hogy Denethort (John Noble) felkészítse Szauron túlerejével szemben. Théoden király (Bernard Hill) összevonja seregeit Gondor segélyhívására. Aragorn (Viggo Mortensen) végül vállalja sorsát, és hű társaival harcba szólítja a hegyek közt élő holtakat. Középfölde sorsa azonban egészen máshol fog eldőlni. Frodó (Elijah Wood) és Samu (Sean Astin) a Hatalom gyűrűjével Mordor sötét útvesztőit járja. De minél közelebb kerülnek a Végzet hegyéhez, Frodót annál jobban húzza a Gyűrű szörnyű súlya. A világ sorsa egy apró hobbit kezében van, aki kétséges, hogy ellen tud állni a legnagyobbakat is legyőző kísértésnek.</p>
	
	<h2><b>Epilógus</b></h2>
	<p>Aragorn király lesz, feleségül veszi Arwent, a hobbitok pedig visszatérnek a Megyébe. Ott Samu feleségül veszi Csűrös Rozit, Frodó pedig folytatja Bilbó könyvét. A film legvégén Bilbó, Frodó, Gandalf, Elrond, Celeborn úr és Galadriel úrnő egy hajóval útra kel Valinor, vagyis Halhatatlanföld felé, Samu pedig hazatér Hobbitfalvára, ahol Rozi, és két gyereke várja.</p>
	
	<footer>
		<div class="left">Copyrights</div>
		<div class="right">
			<a href="index.html">Főoldal</a>
			<a href="masodik.html">A gyűrű szövetsége</a>
			<a href="harmadik.html">Két torony</a>
		</div>
	</footer>
</body>
</html>